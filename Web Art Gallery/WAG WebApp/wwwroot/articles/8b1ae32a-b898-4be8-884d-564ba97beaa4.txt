Публикувано във факти.бг:
Заради търговската война американските производители ще изгубят цели пазарни ниши, прогнозира пред БНР Скот Денис от мозъчния тръст "Сините якички", основан в Ню Йорк. По думите му политиката на президента Доналд Тръмп ще нанесе трайни последици върху работните места:
"Америка на първо място" - първият инструмент, за постигането на това е налагането на търговски мита.

Президентът Тръмп ги обича, защото са много лесни за разбиране. Освен това - не правиш нищо, но получаваш допълнително. От гледна точка на американския производител обаче това ще има много лош ефект. Да го кажем направо, нашият пазар изчезва от световната карта“.
Последните данни за Съединените щати отчетоха ръст на молбите за безработица, а и търговската война ще нанесе продължителен ефект върху много бизнеси.

Технологичната революция също променя живота ни без дори да усетим, казва Скот Денис.
"Ние трябва да сме наясно, че технологичните промени могат да бъдат много големи. Например - има професии, които изчезват или вече са изчезнали, поради простата причина, че те вече не са нужни. Ще дам пример с хората, които работят на гише в банките. Те стават все по-малко необходими заради навлизането на технологиите в банкирането", допълва Патрик Тил от института за Социално-икономически изследвания в Люксембург.
